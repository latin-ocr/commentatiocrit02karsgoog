237

invidia, qua inter se obtrectassent ‚ apud Athenaeum et
alios legimus (Vid. Lumo, Lectt. Att. 61-653 Hermann.
Plat. Phil. p. 102 not. p. 104), dubitari tamen nequit,
inter plerosque non fuisse magnam ‘animorum consen-
sionem, nonnullos etiam acri odio se invicem insectatos
esse. Nec mirum. Quomodo enim inter homines non
tantum genere et cultu ‚ sed ingenio ‚ moribus, vita tam
dissimiles poterat esse ’ animorum conjunctio? Plato
autem ut genere et vitae dignitate', sic ingenii altitu-
dine et eloquentia tantum omnes antecellebat, ut in
hunc unum maxime invidiae tela conjicerent. In his
autem Platonis obtrectatoribus praecipue nominandi sunt
Aristippus et Antisthenes , quorum alter voluptaria
indole, alter abjecto et humili ingenio tantum a Plato-
nis καλοκαγαθίᾳ distabat, ut nulla facile inter eos po-
tuerit esse consensio. Aristippus simul cum Platone
Syracusana in aula versatus est , et plura memorantur
dicteria unde, quae fuerit eorum erga se invicem volun·
tas , apparet. 2) Hic unus fuisse videtur ex eorum numero
qui Dionem et Platonem tyranno suspectos reddere
conati sunt ob libertatem, qua Dionysii superbiae obsiste·
rent et corruptas aulae mores emendare et a luxuria·
ad frugalitatem revocare conarentur. Memoratur liber eius
’περὶ παλαιᾶς (Πλάτωνος Ρ) τρυφῆς , in quo Platoni libidinem

 

1) Ceterum de Platonis amoribus, de eius gula ceterisque vitiis plura
fabulantur Diogenes Laertius, 111, 5 29 sqq. et Athenaeus lib. vn, p.
27⁶ et XIII, p. 589 Ο. - Etiam Dicaearchum Platoni libidinosos amo·
res exprobrasse, testis est Cicero , Tuscul. lv, e. 84.

2.) Diog. Laert. 11, 5 61, 78, 81, 82; 111, 5 36. Plut. Vit. Dion.
c. 19, Aristippus a Platone reprehendi videtur in Phaedone (p. 59 C.)
quod Socrati morienti non adfuerit; quo spectat Laertius 11, 5 65: ἐκά-
κισεν αὐτὸν (τὸν Ἀρίστιππον) καὶ Πλάτων ἰν τῷ περὶ ψυχῆς.

