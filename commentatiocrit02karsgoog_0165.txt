145

non tam ignorantia vel incuria quam odio et gratia duc-
tuS. 'Pota enim epistola aperte scripta est ad vitupe-
randum Dionysium, laudandum Dionem, maxime vero ,
ad extollendum Platonem.

Quod ad Dionysium attinet , etsi facile credimus eum
maluisse doctum videri quam esse , tamen neque ἀφυὴς
fuit , ut ipsa epistola fatetur , nec tam ἀπαίδευτος quam
Plato eum fuisse scribit 3 cuius rei argumento esse potest
consuetudo quae ci cum Helicone, Aristipp0‚ Archyta
aliisque Pythagoreis fuit 3 atque si ipse, ut epistola memo-
rat, librum de philosophia scripsit, id sane probat eum
non ita leviter rem attigisse. Neque vero credibile, si
Dionysius tam alienus fuisset a philosophia, Platonem
aut iterum Syracusas profectum aut tam diu in eius
aula commoratum fuissc3 quod tempus non omne nugis
et jurgiis transactum , sed partim certe mathematicis et
politicis rebus impertitum fuisse ipsa epistola indicat et
diserte· affirmant historici. Vid. Ep. VII, 332 E. III,
p. 319 B O, et 316 A. Plutarch. Dion. c. 13.

Quod autem ad lites Dionysium inter et Dionem at-
tinet, epistola omnem culpam in tyrannum confert, quod
esset invidiosus , suspicax , calumniatorum susurris faci-
les aures praebenS. Apparet tamen ambos, jam antequam
mortuus est Dionysius pater, de principatu inter se
contendisse , et- quamvis Dio praeclara fuerit indole et
magnis ingenii animique virtutibus praeditus , idem ta-
men erat honoris cupidus et ad imperandum quam ad
parendum proclivior. Superbia eius et αὐθαδείοι tangitur
in Epistola IV sub finem: ἐνθυμοῦ δὲ καὶ ὅτι δοκεῖς τισὶν
ἐνδεεστέρως τοῦ προσήκοντος θεραπευτικὸς εἶναι · μὴ οὖν

λανθανέτω σε , ὅτι διὰ τοῦ ἀρέσκειν τοῖς ἀνθρώποις καὶ
10

