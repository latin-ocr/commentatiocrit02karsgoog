⁴1⁷2

utrum Oriens Graecum philosophum , an hic illos maiore
studio coleret ac veneraretur.

In scriptorum autem relationibus de Aegyptio itinere
leguntur quae non valent ad eorum fidem firmandam.
Laertius comitem Platoni adjungit Euripidem , qui jam
septem annis ante Socratis mortem e vita decesserat;
Plutarchus narrat itineris eum socios habuisse Ellopionem
Peparethium , hominem ignotum , et Simmiam Theba—
num. ¹) Denique Strabo Platonis condiscipulum apud Ae-
gyptios sacerdotes Eudoxum fuisse scribit, idemque do-
mum illorum Heliopoli sibi monstratam esse refert. De
Eudoxo Platonis comite item nobis auctor est Clemens
(Strom. I. p. 303 C), qui etiam sacerdotum, quibus
ambo magistris usi essent, nomina memoriae prodidit.
Praeterea de tempore profectionis et de diuturnitate 11011
convenit. Strabo tradit commorationem in Aegypto per
tredecim annos durasse 3 igitur omne tempus inter So-
cratis mortem et Platonis profectionem in Italiam (399—
387) ea peregrinatione expletum esse sumit, quum ceteri
scriptores in idem spatium alia etiam itinera conferant.
Praeterea vero ferunt Platonem a. 395 in Atheniensium
exercitu militasse. Vid. Diog. Laert. III, 8. Aelianus , Var.
Hist. VII , 14 Cf. Clinton Fast. Hell. ed. Kriiger. p.
101 et p. 377. Narratio de itinere ad Magos haud
dubie manavit e studio Graecanicam sapientiam ex Ori-
ente repetendi 3 non absonum igitur foret suspicari iter

 

1) Simmias apud Plut. de Gen. Socr. p. 576 sqq. dicitur πολὺν χρόνον

ἐπὶ τῆς ξενίας (ξένηςὲ) γεγονὼς καὶ πεπλανημένος ἐν ἀλλοδαποῖς ἀνθρώποις at·
que πολλὰ τοῖς ἱερεῦσι διὰ φιλοσοφίαν συγγενόμενος. Utrum autem Plutarchus
argumento dialogi inserviens Simmiam Aeffltum visitasse referat ‚ au
idonei testis auctoritate fretus, in dubium vocari potest.

