18

tur, ea, ut verbis utar Tiedemanni , „de industria videntur
tanta verborum obscuritate esse involuta, ut vix Oedipus
verum scriptoris sensum inde possit elicere.” ¹)

At sunt item in Epistola II quae a VII haud parum
discrepant. Scriptor quum id maxime Dionysio prae-
cipere velit, πῶς δεῖ πρὸς ἀλλήλους ἡμᾶς ἔχειν (p. 310
D, 312 Β, 313 O), ostendit talem esse decere ipso-
rum consuetudinem, nihil ut in ea reprehendendum ha-
beat posteritas, Itaque remotis suspicionibus quibusdam,
quae per calumniatores inter ipsum et Dionysium inter-
cessissent ac mutuae benevolentiae obesse viderentur, in
reliqua epistola nulla amplius simultatis vestigia appa-
rent 3 laudat contra Dionysii studium sapientiae eumque
ut amicus amicum impellit et hortatur ad philosophiam.
Haec nequaquam quadrant cum Epistola VII, in qua
non nisi cum contemtu de Dionysii studiis loquitur et
talem erga tyrannum ostendit animum , ut non probabile
sit ullum amplius inter eos esse potuisse epistolarum com-
mercium. Quomodo ab uno homine tam discrepantia scribi,
immo fingi potuerunt? praesertim quum ambae epistolae
non, ut Wiegand opinatur, diversis temporibus , 2) sed circa

 

1) vid. Plat. dialog. argum. p. ult. Laudat haec Wiegand, Symb.
erit. in Plat. Ep. ΙΙ. p. 16.

2) Wiegand 11. p. 4. Notetur hic in transitu error Wiegandii: p. 6
affirmat verba quae leguntur p. 310 Β, τοῦ φλαῦρόν τι λέγειν ἢ ποιεῖν
περὶ σοῦ „consensu totius antiquitatis’' referenda esse ad Dionysium ma-
iorem, non ad illius filium, ut fit in Epistola3 citat autem Diog. L.
111, 21. Atqui apud Plutarch. Dion. c. 16, Dionysius non pater ,
sed filius, Platonem a secundo itinere reversum orat ἡσυχίαν ἄγειν καὶ
μηδὲν νεωτερίζειν μηδὲ βλασφημεῖν κατ’ αὐτοῦ πρὸς τοὺς Ἐλληνας. Hoc
ut credamus, praeter Plutarchi et Epistolae auctorit-atem suadet nobis
utriusque Dionysii indoles, nec minus Lacr-tii negligentia in referendis
Platonis itineribus.

 

 

ι
i

