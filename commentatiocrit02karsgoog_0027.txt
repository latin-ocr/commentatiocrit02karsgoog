7

consentiunt, primum locum tenere Epistolam VII, proxime
huic accedere III et VIII 3 quas tres epistolas Plato-
nis familiarium alicui tribuere non dubitat Salomon ,
Hei-mannus postremam eximit, quam a falsario concin-
natam putat. In ceterarum fide et pretio aestimandis
discrepant. Salomon Epistolas IV, IX , X anteponit Epi-
stolis II, VI, XI, XII, XIII, quas pejoris notae aesti-
mat ; Hermannus contra Epp. II, V, VI meliore de luto
esse judicat quam IX et X. Uterque eorum Epistolam I,
Salomon etiam V non Platonis , sed Dionis nomine
inscribendam censet; de quo infra.

Quod ad VII Epistolam attinet, haec ab Hermanno
praedicatur illustre monumentum, in quo Platonis vita
et ingenium vere sunt expressa. ¹) Causa cur eam tamen
Platoni abjudicat, potius est quod scriptionem ipsius
personae minus accommodatam , quam quod ingenio
indignam , censet. Non tamen satis perspicua aut firma
argumenta attulit, cur, si Platonis personae epistola
parum consentanea habeatur, alicui familiarium ejus tri-
buatur, aut si digna sint magistro oratio et. argumen-
tum, cur non ipsi potius quam discipulo adscribatur.
Porro autem , si haec epistola Platoni vindicatur , reli-
quarum nonnullae certe non tantum ab illa distant
quantum nothi et spurii fratres a germano. Quare non
mirandum foret, si illius argumenta multos impellerent

 

nomine vulgo feruntur, Spec. crit. Gissae 1828. Hoc tamen opusculo
mihi uti non licuit, nec magis altera Hermanni scriptione, Ueber Platon's
Schriftstell. Motive. Epistulam II diligenter examinavit Wiegand , Symb
erit. in Plat. Ep. 11. Wormat. 1854.

1) Appellat eam „ein authentisches Document fur Plato’s aussbre und
innere labensgeschichtel' p. 424. ’

