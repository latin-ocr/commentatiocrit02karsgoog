212

nione, Platonem placita sua de rebus divinis augusta qua-
dam mysteriorum nube involvisse, eaque ut vulgus homi-
num superantia paucis tantum quasi ad interiora sacra
admissis aperuisse, oritur quaesti0, num in Platonis scrip-
tis legantur quae huic opinioni locum dare potuerint.
Non fugit Platonem multitudinem abhorrere a philo-
sophia et odisse philosophOS, quos tanquam μετεωρςσκό-
πους et ὦεροβοέτοες vulgo rideri, contemni, sperni, imo
exsilio et morte affici, tam aliorum quam Socratis sui
exemplo edoctus erat. Luculenta et gravi oratione hac
de re disputat de Rep. VI, p. 489—490. Jam quid
magis consentaneum videri poterat quam qui ita de
multitudinis opinione sentiret, eum cavisse ne doctri-
nae placita intelligentibus tantum apta in vulgus effer-
rentur, eaque adeo aut occultasse aut non nisi tecte et δι’
αἰνιγμῶν significasse? Nec scrutantibus deesse poterant
indicia quibus hanc opinionem semel susceptam fulci-
rent. Plato enim ubi abditas quaestiones tractat , prae-
sertim de principio et de fine rerum omnium , interdum
sic loquitur ut ea divinari potius quam distincte intel-
ligi et explicari posse significet. Ut omittam μύθους ,
quibus opiniones suas de animorum natura et origine
exposuit, in Phaedone de immortalitate disserens aperte
dicit (p. 85 D), oportere nos probabili ratione contentos
esse , εἲ μή τις δύναιτ’ ἀσφαλέστερον καὶ ἀκινδυνότερον
ἐπὶ βεβαιοτέρου ὀχήματος ἢ λόγου θείου τινὸς διείπορευθῆναι ,
„nisi quis firmiore rate vectus sive divina quadam rati-
one nixus tutius et certius per vitam navigare possit.'’
Qui hic dicitur θεῖος λόγος quid aliud est nisi persuasio non
rationis ope sed divino afflatu nobis oblata? In Timaeo
autem audimus de Deo haec dicentem, p. 28 E: τὸν

