173

in Aegyptum e simili causam fictum esse. Nemo enim
ignorat, quanto studio Alexandrini ostendere conati sint,
omnis Graecorum ” humanitatis et sapientiae Aegyptum et
Orientem quasi incunabula fuisse. l)

Neque vero iis qui Platonis sapientiam ab Orientis com-
mercio repetere vellent , indicia deesse poterant unde eius· ⁸
modi quid efficerent. In Phaedone p. 78 audimus So-
cratem ad amicos , qui discessum eius lugebant, haec
dicentem: πολλὴ μὲν ἦ Ἑλλάς , ὦ Κέβης , ἐν ᾗ ἔνεισί που
ἀγαθοὶ ἄνδρες , πολλὰ δὲ καὶ τοὶ τῶν βαρβάρων γένη , οὓς
πάντας χρὴ διερευνᾶσθαι ζητοῦντας τοιοῦτον ἐπῳδόν,
μήτε χρημάτων φειδομένους μήτε πόνων. Quum Plato haec
Socratem aliquot annis post eius mortem dicentem fa-
cit, posset aliquis opinari eum magistrum suum in-
duxisse id suadentem, quod ipse postea cum aliis So·
cratis discipulis fecisset 3 neque id esset absonum. Si
tamen reputamus Socratem facete et ironice hic lo-
qui, probabilius est veram et Socratis et ipsius Plato-
nis mentem expressam esse his verbis quae statim ad·
dit: ζητεῑν δὲ χρὴ καὶ αὐτοὺς μετ’ ἀλλήλων· ἴσως γὰρ
ἂν οὐδὲ ῥαδίως εὕροιτε μᾶλλον ὑμῶν δυναμένους τοῦτο ποιεῖν.
„Maxime vero vestro in coetu quaerite talem ἐπῳδόνε
fortasse enim neminem facile inveniatis ‚ qui ea facultate
magis quam vos valeat.''

At praeterea non pauci sunt' loci in Platone, ubi
Phoenicum ‚ Persarum , Aegyptiorum aliarumque barbae
rarum gentium mentio fit. Phoenicum ingenium declarat
de Rep. IV, p. 436 A. De Persarum institutis loquitur

 

1) Cf. scriptores citati ab Hermanno ll. p. 112, not. 112, et p. 114,
not. 125.

