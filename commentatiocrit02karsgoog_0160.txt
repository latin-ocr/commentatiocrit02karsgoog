140

Animadvertendum in transitu , quam accurate hic, sicut
antea in narratione secundi itineris , omnes rationes ex-
plicet, quae iter suscipere suaderent, nimirum ut omni
'hac in re temeritatis culpa Plato liberetur.

Dionysius erat adolescens, ut dicit; itaque simulac
venit, statuit animum eius explorare. Sed cito fefellit eum
spes: Dionysius τοὶ μέγιστοι εἰδέναι τε καὶ ἱκανῶς ἔχειν
προσεποιεῖτο. Mox etiam rescivit, eum librum scripsisse con-
tinentem ea quae quondam ex Platone audisset, corrupta.
tamen et deformata, συνθέντα ὡς αὑτοῦ τέχνην , οὐδὲν τῶν
αὐτῶν ὧν ἀκούοι (p. 341 Β). Quod ille multis verbis repre-
hendit. Paulo post inter ambos altercatio oritur de Di-
one. Dionysius vetuit huius procuratores in posterum
reditus agrorum ad Dionem mittere (p. 345 G). Plato-
nem ideo abire cupientem tyrannus oravit ut ad proximum
annum maneret3 ille, etsi invitus , tamen ei obtemperavit ,
sperans aequas conditiones Dioni se impetraturum. Hinc
longae· altercationes de Dionis possessionibus. Primum
Dionysius pollicetur se Dionis pecuniam deponere velle
Athenis et in PeloponneSO, ea condicione, ut Plato eius-
que amici sponsores essent, ne quid Dio contra ipsum
moliretur (ps 346 B sqq.). Hic rem differt. Postea

⁴ Dionysius aequum esse di'xit , ut bona inter patrem et
filium dividerentur 3 quare praedia Dionis se venditurum
et dimidiam pecuniae partem illi redditurum. Plato
oblatam ⁵ conditionem accipere noluit: qua in re num
prudentis procuratoris officio functus sit, dubitare licet.
Eventus fuit ‚ ut Dionysius bona vendiderit atque , novis
inde jurgiis ortiS‚ Dioni nulla pecuniae pars sit reddita
(p. 350 B). Eadem brevius relata Epist. III , p. 318.

Dum Plato Syracusis moratur, erumpit militum seditio,

