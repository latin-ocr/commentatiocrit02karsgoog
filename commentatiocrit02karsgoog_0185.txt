165

tus. Quaestio obscura, de qua si certum comperire dif-
ficile , tamen quid probabile sit, examinatis scriptorum
testimoniis ‚ quaeramus

Duo sunt testes qui de his peregrinationibus ceteris
plenius retulerunt: alter est Apuleius , alter Diogenes
LaErtiuS.

Apud Apuleium , de dogm. Plat. I, c. 3 , haec leguntur:
„Posteaquam Socrates homines reliquit , quaesivit (Plato)
uude proficeret, et ad Pythagorae disciplinam se contu·
lit . Et quod Pythagoreorum ingenium adjutum aliis
disciplinis sentiebat, ad Theodorum Cyrenas ut geome-
triam disceret est profectus ; et astrologiam adusque
Aegyptum ivit petitum , ut inde prophetarum ritus etiam
addisceret. Et ad Italiam iterum venit, Pythagoreos
Euritatum (Eurytum) Tarentinum et seniorem Archytam
sectatus, Atque inde ad Indos et Magos intendisset ani-
mum, nisi tunc eum bella vetuissent.”

Quonam ex fonte Apuleius haec hauserit nos latet.
Stallbaumius ¹) e Speusippi libro fluxisse suspicatus est,
in quo vir doctus falli videtur. Apuleius Speusippum
auctorem nominat in iis quae habet de Platonis indole
et ingenie, cap. 23 deinde vero postquam poetica et phi-
losophica eius studia paucis absolvit, cap. 3 et 4 per-
git¹ in enarrandis itineribus3 in his autem testem illum
non citat, quod sane non omisisset, quo plus ponderis
haberet ipsius testimonium , praesertim quum ad defen-
dendum Platonem sit compositum. Praeterea, quae de
proposito illius itinere ad Indos et Magos et quae de

 

1) In diss. de Platon. vita, praemissa edit. Apologiae et Critonis , p. XX.

