125

neS, animadvertendum, personatum Platonem in hac epi-
stola dicere solere, de quo infra accuratim, se nihil
literis mandasse, eumque de scriptis suis sic loqui, tan-
quam de sermonibus ore habitis.

Incidimus hic in difficilem quaestionem et multum
disceptatam, de tempore quo Πολιτεία a Platone confecta
sit. Alii ante profectionem in Italiam , alii post reditum
a primo itinere ad Dionysium maiorem hoc opus scriptum
esse censent. Quarum opinionum posterior si probatur,
scriptor noster haud levis erroris convincitur. Sed ista
sententia eo maxime nititur argumentO, quod opus illud,
ut consummatum ingenii, artiS, doctrinae monumentum,
probabile sit scriptum esse eo aetatis tempore, quo Plato
maturitatis fastigium attigisset. Atqui fatendum , nihil
obstare quominus 'Platonem , qui ab adolescentia scri-
bendo se exercuerat, ante quadragesimum aetatis ann um
jam ad ἀκμὴν pervenisse credamus.

Priori vero sententiae maxime propugnavit Morgenster-
nius (de Platon. Rep. p. 73 sqq.), qui ob similitudinem
quae intercedit inter Aristophanis Ecclesiazusas et Platonis
Rempublicam , non dubium esse censuit quin comicus
hac fabula Platonicam civitatem deridendam sibi propo-
suisset. Quas enim Praxagora ibi mulieribus fert legeS,
de communione bonorum et uxorum, de communicanda
cum viris et mulieribus liberorum cura, de aliis ‚ has
cum Platonicae civitatis legibus ita concinere, ut idem
sit argumentum in ridiculum conversum.

Eandem sententiam amplexi sunt Meinekius et Berg-
kius, qui Platonem ipsum in eadem comoedia vss. 647
et 994 Ἀριστύλλου nomine notari volunt, similiter ut
in fabula Plut0, vs, 314, quae paucis annis ante in

