132

Quo factum ut amborum simultas postremo in bellum
eruperit ‚ quo Dio tyranni opes evertit.

Cum primario hoc consilio alterum junctum est, . quod
et in media epistola (p. 330 C) et in extrema aperte
scriptor indicat, illud nempe, ut redarguat invidiosos ru-
mores quide Platone essent sparsi, quasi ille, quum semel
a Dionysio maiore Syracusis pulsus esset, nihilominuS,
captus aulicae vitae deliciis , sine justa causa iterum et
tertio illuc esset profectus eoque suam ac philosophiae
dignitatem temere novis contumeliis objecisset. Argu-
mentum hoc specie secundarium , revera tamen praeci-
· puum est (de quo infra accuratius) eoque longe maxima
epistolae pars expletur. Quum hoc sit scriptionis pro-
positum, non mirandum quaedam aut omissa a scrip-
tore aut leviter tacta esse quae eo parum conducerent.
J am de his itineribus singulatim agamus,

Plato, secundum epistolam, quum pertaesus esset cor-
ruptam aetatis suae disciplinam et depravatos mores ac
persuasum sibi haberet sanari 'civitates non posse, nisi
iidem forent imperantes et philosophi, hac mente, ’ dicit ,
(ταύτην τὴν διανοίαιν ἔχων) Athenis in Italiam et Siciliam
sum profectus, Quaeras , cur in Italiam? quo consilio,
qua spe? Num quia melius moratas civitates ibi se vi-
surum putaret? Attamen vetus Sybaritarum et Crotonia-
tarum luxuries fama erat nota. Si tamen hae opinione ‚
ut ex epistolae verbis colligas , eo migravit, cito spe
dejectus est. Invenit ibi omnia, ut dicit, corrupta et·
perdita luxu, ignavia, libidinibus , quae ubi regnant,
δικαίου καὶ ἰσονόμου πολιτείας ne umbra quidem esse po-
test (p. 326 B—D). Mirum ,vero quod oblitus videtur

