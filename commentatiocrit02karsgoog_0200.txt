180

fuerunt a.. U. 408, a.' C. 348, quo ipso anno aut
proximo Plato diem obiit. Quod ad Pontium attinet,
qui proelio Caudino senex fuit „gravis annis” (Liv. IX ‚
3), si ponimus eum a. a. C. 321, quo pugnatum est ad
furculas Caudinas), sexaginta quinque annos natum fuisse, ,
Platonem iterum Tarenti degentem, circa annum 365 a. C.
videre ibi potuit , l) adolescens viginti annorum. Credibile

. tamen totam hanc narrationem esse fictionem, cujusmodi

plures antiquitus ferebantur3 consulum nomina si a Cice-
rone addita sunt, aliud certe agens Attici Annales inspexit.
Ceterum cum ex hac narratiuncula tum e scriptorum dis-
sensione, quam modo attigi, apparet, etiam in hoc itinere
ad Tarentinos multa ficta aut fama aucta esse.

Disquisitionis summa huc redit. Quaecumque, ex-
ceptis itineribus in Italiam et Siciliam, de longinqua Pla-
tonis peregrinatione narrantur, ea cum Epistolis, praecipue
VH et III, non concordare, atque si diversorum te-.
stium auctoritas ponderatur, Epistolas antiquitate cert-e
ceteris antestare 3 quod mortuo Socrate Megaram conces-
sisse dicitur‚ id, si tamen verum est, potius fuisse di-
gressionem quam commorationem; quae de profectione
in Aegyptum et Cyrenen et de commercio cum doctis et
sacerdotibus Hieropolitanis tradita sunt, valde incerta
esse, ac, nisi ficta sunt, fama certe supra fidem crevisse 3
denique si non omnem fidem itineribus illis negandam
putamus , certe non de longa peregrinatione cogitandum
esse, sed de brevis temporis exceSSU, quem Epistolae
scriptori silentio praeterire licuerit.

 

1) Archytas diem obiit a. 365. itaque alter Platonis adventus 'Paren-
tum ante hoc tempus locum habere debuit.

 

