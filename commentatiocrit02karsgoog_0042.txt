253

Uti hae epistolae, ita ceterae quoque quae ad famili-
ares scriptae sunt ,praestantiae gradu multum inter se
differunt ; simul autem in plerisque haud obscura indicia
inveniuntur, eas e VII esse procusas,

Epistola V scripta est ad Perdiccam, quo regem Ma-
cedoniae intelligi argumentum ostendit, siquidem apparet
eum μόναρχον fuisse (p. 321*322)‚ et tempora conve-
niunt. Regnavit enim Perdiccas III a. G. 364—359 ,
quo tempore Plato propemodum 65—70 annos natus
erat. Commendat ei Euphraeum , unum nimirum ex
Academiae sodalibus ¹), et simul rationes addit cur ipse,
dum aliis consilia daret, prorsus a republica abstinuerit.
Haec autem defensio inde a vei-bie, ἐὰν δέ τις α’κούσας ταῦτα
(p. 322 A), est quasi compendium eorum quae in exordio
Epistolae ‚VII leguntur de Platonis vita publica, et postea
p. 330 sq. de ratione quae in consiliis dandis sequenda
sit3 non pauca in his prorsus sunt similia. 2)

Epistola IX ad Archytam veluti documento est ξενίας
καὶ ἑταιρείας quam eum Archyta se iniisse scribit Ep. VII
p. 338 C, cuius etiam epistolas ad se missas ibidem me-
morat, p. 339 D. Praecepta continet expressa 6 Platonis
mente, qualis in illa epistola pingitur: velut quae monet
de capessenda republica, de inserviendo patriae, tum prae—
sertim verba illa: πολλα δὲ καὶ τοῖς καιροῖς δίδοται τοῖς
τὸν βίον ἡμῶν καταλαμβάνουσιν, haud discrepant ab iis
quae de se ipso dicit Ep. VII, p. 324 C et 331 D.

 

1) De Platonis cum Euphraeo et Perdicca consuetudine vid. Athen
XI. p. 508 D.

2) Veluti p. 322 B: el μὴ μάτην κινδυνεύσειν ᾤετο, et p. 331 D: el.
μέλλοι μήτε ματαίως ἐρεῖν μήτε, ἀποθανεῖσθαι λέγων.

 

