28

quo Platonis oratio nitet. Denique tota dictio sic com-
parata est, ut qui attente eam legat facile agnoscat
non germanum Platonem se legere, · sed sedulum imi-
tatorem, qui verbis sententiis floribus undique ex illo
conquisitis opus suum concinnaverit.

J am summa quaestionis posita est in Epistola VII,
quam plerique etiamnunc vel ab ipso Platone vel certe
ab¹ aliquo eius familiarium scriptam existimant. ‚Quodsi
haec vera et sincera est , ceterae quoque, etsi illa infe-
riores, non nullius pretii erunt habendae3 sin ficta et
suppositicia, reliquae sponte corruunt. In qua epistola exa·
minanda quum adhuc critici non eam collocarint operam
quam res postulat, de hac diligentius nobis erit agendum,
quo ad ceterarum judicium via nobis facilis et aperta erit.

