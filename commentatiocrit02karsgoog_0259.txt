239

quae philosophum inter et magistrum ipsius Isocratem fuit.
Quam aequus fuerit Platonis judex , apparet e libello
quem edidit κατὰ τῆς Πλάτωνος διατριβῆς, in quo osten-
dit Platonis dialogos esse οέχρείους καὶ ψευδεῖς (Athen.
XI, p. 508), eosque maxima pro parte ex Aristippi, Anti-
sthenis et Brysonis scriniis compilatos esse. Ex quo
colligere licet, quam aequum et integrum eius judicium
fuerit de tempore a Platone in aula Syracusana transacto·

At non solum aequales , -sed etiam posteri Plato-
nem insectati sunt. Academiae celebritas et fama mul-
torum excitavit invidiam ‚ qui odium quo scholam per-
sequebantur in ducem et auctorem verterunt. Inter
auditores et amicos Platonis multi fuerunt principes et ’
nobiles , quorum superbe aut imperiose facta magistro
imputarunt ,· eodem nimirum jure , quo Critiae et Alci-
biadis flagitia Socrati crimini data sunt ab adversariiS.
Athenaeus plures *Platonis auditores nominat in quibus
magistri indoles τυραννικὴ καὶ διάβολος apparuisset 3 idem
narrat Platonem Philippo opem tulisse in potiundo re-
gno Macedoniae, Perdicca fraude circumvento, 1) Eidem
imputarunt quod Callippus Dionem, hospitem suum et
sodalem in Academia, interemisset (Athen. ll. p. 508).
Hanc criminationem acriter refutat Epistola VII, p. 333
Ε, quae declarat Callippum eiusque fratrem Dionis so·-
dales fuisse οὐκ ἐκ φιλοσοφίας γεγονότε φίλω , ,ἀλλ’ ἐκ

 

1) vid. Athenaeus XI, p. 508 et 5063 qui testem huius narrationis

, citat Curiatium Pergamenum, cui ipse tamen parvam hac in re fidem

habet , addens: τοῦτο δ’ εἴπερ οὕτως ἀληθείας ἔχει , θεὸς ἄν εἰδείη. Fuisse
’ tamen commercium Platonem inter et Perdiccam, indicio est Epistola V
scripta ad Perdiccam, quae quum maximam Platonis benevolentiam erga
eum spiret, scripta est fortasse ad calumniam istam redarguendam.

